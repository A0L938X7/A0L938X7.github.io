六壬占私記


表紙：
建武五年戊寅七月三日……
圓成法師
……


目次頁：
推客在門欲問何事　　推所聞虛實法
第三、善惡事法　　第四、所呼往否法
第五、喚客來否法　　第六、主客吉凶法
第七、行人來否法　　第八、遠行留狀法
第九、行人善惡法　　第十、行成否法
第十一、遠行吉凶法　　第十二、三人俱吉凶法
第十三、行失侶前後法　　第十四、追人返否法
第十五、前道吉凶法　　第十六、水陸二道法
第十七、大小二道通法　　第十八、邪道通否法
第十九、疑三道法　　第廿、八邪道法　（下有批註：疑兩。按：“八”當是“入”之訛，正文則作“疑兩”）
第廿一、溪澗度否法　　第廿二、船來否法
第廿三、船行吉凶法　　第廿四、船行宿止法
第廿五、前船及否法　　第廿六、前有船法
第廿七、盜賊後前無有法　　第廿八、盜賊來否法
第廿九、賊去否法　　第卅、戰吉凶法
第卅一、當敵戰否法　　第卅二、偷盜是非法
第卅三、盜物賊所（原訛作“處”）在法　　第卅四、遠近法
第卅五、追捕亡叛法　　第卅六、盜物藏處法
第卅七、盜物得否法　　第卅八、失物得否法
第卅九、奴婢逃亡法　　第卌、六畜逃亡法
第卌一、求覓人物法　　第卌二、天罡法
第卌三、万物成否法　　第卌四、居家吉凶法
第卌五、官爵得否法　　第卌六、遷官法
第卌七、田園熟否法　　第卌八、蠶養吉凶法
第卌九、婚姻吉凶法　　第五十、男女邪正法
第五十一、男女夫妻有无法　　第五十二、婦女得否法
第五十三、婦人法　　第五十四、懷妊法
第五十五、生子男女法　　第五十六、生子難易法
第五十七、男女利害法　　第五十八、生子苦樂法
第五十九、小兒病死生法　　第六十、歲中吉凶法
第六十一、三壽厄法　　第六十二、元辰法
第六十三、本命行年元辰　　第六十四、年月日時厄法
第六十五、厄何厄處喪法　　第六十六、天命法
第六十七、買物利不法　　第六十八、賣物遲速法
第六十九、賣物得不法　　第七十、奴婢善惡法
第七十一、馬善惡法　　第七十二、牛善惡法
第七十三、馬牛病法　　第七十四、馬牛行年法
第七十五、怪異吉凶法　　第七十六、怪物法
第七十七、疾病祟法　　第七十八、病狀所在法
第七十九、犯土所（原訛作“處”）在法　　第八十、疾病死生法
第八十一、病死亡期法　　第八十二、病平愈期法
第八十三、服藥吉凶法　　第八十四、繫獄吉凶法
第八十五、勝負法　　第八十六、風雨法
第八十七、風雨期法　　第八十八、歲中善惡法
第八十九、覆物法　　第九十、不淨法
第九十一、初病日都不知時占瘥　　第九十二、島哲術周髀（原訛作“婢”）現月占法
第九十三、病人痓重死生条　　第九十四、五行數納音知法
第九十五、占相撲法　　第九十六、占怪夢法
第九十七、凡天煞刧煞灾煞三煞神者　　第九十八、天醫鶣法
第九十九、得物占法　　第百、三宫時法
第百一、閼逢　　第百二、凡夢吉凶法
第百三、凡疾病多少法　　第百四、五行相加法
第百五、五行三位法　　第百六、博弈勝負并勝術法
第百七、五行親疏法　　第百八、心動目瞤安法
第百九、烏狗鳥法


∴六壬占私記　　雜雜各法
客在門欲何事占　　常以月將加時，以客所來及日辰上神決之。　　從天一上來，懸官事在也。　　從騰蛇上來，驚恐。　　從朱雀上來，口舌。　　從六合上來，婦女事。　　從句陳上來，闘諍。　　從青龍上來，財帛。　　從天后上來，女人事。　　從太陰上來，陰私事在。　　從玄武上，盜誕。　　從太裳上來，衣裳。　　從白虎上來，死喪事。　　从天空上來，欺誕。　　又云：天罡加日辰，門男子爲吏所傳。　太一加日辰，　女子言懸官事在。　勝先加日辰，問病。　小吉加日辰，女子言酒食事在。　傳送加日辰，男問道事。　從魁加日辰，問求六畜。　天魁加日辰，男問病。　徵明加日辰，女子問報言事。　神后加日辰，男問欲行事。　大吉加日辰，女子問遊戲。　功曹加日辰，男子問求所（按：疑爲“財”之訛）。　大衝加日辰，女子去其夫，欲後嫁事。

∴二、所（原訛作“處”）聞虛實占法　　以行年上所見神決之：假令彼人以酒食相召，年上有太裳，則爲有酒食，皆以無類神決之。次以本命上所（原訛作“處”）見神決之：見廉貞，寬大公正，皆信言；見貪狼，姧邪陰賊，皆不信。次以日辰上神決之：以月將加時，辰上神尅日上神，其言可信；日上神尅辰上神，其言虛誕。日辰上神及時與生和，可信。日上神相生爲來和合，可信。若魁罡臨日辰及人年上，其言无信。又空亡孤臨日辰，无信。《神樞》云：太陰、天空臨人年、日辰，其言无信。又云：傳送爲朱雀，或天空而臨日辰，則去來反覆，口舌俱爲姧詐也。或時勝日上神，其言可信；時勝辰上神，其言无信。又視來人年及太歲上，有所（原訛作“處”）噵物類神，與日比則可信，不比則虛（旁注他本云：日比用，可信；不比用，不可信）。若微少事，視年上而不視太歲上。次以天罡決之：以神后加其人所坐（有旁注：他本作“生”）之處，視天罡加孟，可信；加仲，半虛實；加季，言詐。又云：魁罡加日辰、人年命，謀煞人。又云：來告事實否：以月將加時，罡加陽，男實女虛；罡加陰，女實男虛。又云：以大神決之：加孟，不信；加仲，半可信；加季，可信。大神者：春大吉，夏神后，秋徵明（旁注他本云：戌），冬河魁（旁注他本云：亥）。

∴三、占人善惡法　　天罡加孟，不好人（旁注他本云：吏人）；加仲，盜賊（旁注他本云：小善）；加季，爲善人。又云：以月將加時，天后臨孟，善人；加仲，爲商人；加季，惡人。又云：干上見功曹、傳送、魁、罡、徵明，爲吏人；見小吉、從魁、勝先（“勝”字原脫），爲平民；見神后、太一、大衝，爲盜人。又云：辰上見徵明、神后、大吉、太一、大衝，爲姧惡人。又云：辰上見徵明、神后、大吉、太一、大衝，爲吏；神后、太一加日辰，爲盜賊；大吉加日辰，爲死喪或家人；從魁、勝先加日辰，爲亡命人；小吉加日辰，爲白衣；神后加卯，爲怨家。又云：以月將加時，見天一加孟，万吉；加仲，小凶；加季，大凶也。

∴四、人呼往否法　　以月將加時，魁、罡、太一加日辰、人年命，不可往，凶。又云：日辰、人年上得吉神將，有王相氣，上下相生，可往；日辰、人年上无吉神將，囚死氣，上下相尅，不可往。又云：太一、神后加支干，姧人，勿往。辰賊日，反有憂；日賊辰，仇在外。又云：罡加季位（原訛作“立”），勿往。

∴五、喚客來不法　　魁罡加支干，俱吉，來；俱凶，未來。有氣，來；无氣，不來。日爲客，辰爲主。大吉加日，客來；加辰，不來。一說云（旁注：《神樞》云）：常以月將加今日之辰，時上見河魁，必來其急；見天罡，今欲至；見神后，且欲至；見功曹、傳送，小（疑“少”之訛）時至；見從魁，有道；見勝先，欲至更止；見大衝，在道復還；見徵明，虛言不來；見太一，虛喜不來。絳宫時不來，干吉支傷不來，日辰加孟不來。明堂時來，天罡小吉加日辰來。支干俱凶不來。又云：望男以日，望女以辰。相尅至，相生不來。又云：男以傳送，女以太一：加孟，未發；加仲，在（原訛作“有”）道；加季，欲來。　愚云：伏吟（原訛作“今”）時，不來；支干俱吉，男女共來；干吉，男來女不來；支吉，女來男不來。

∴六、主客吉凶法　　說云：日辰上見吉神將王相，主人長者，可住止。日爲客，辰爲主人。若日上見凶神將，客懷行凶，侵欺主人；辰上見凶神將，主人侵欺客。或神后加客年，主人欲欺之，急去，住必凶。或勝先加年、從魁加辰，急去，住即煞人。又云：日辰上見河魁及白虎，主人欲煞客；見徵明、天空，主人欲謀誘客。明堂、絳宫時急，主人不吉，將煞人。《神樞》云：時尅日辰，辰（此字原脫）之陽神所臨之辰賊今日辰，皆害主人。假令七（原訛作“十”）月丁巳，時加亥，是時尅日辰也。又太一臨亥，太一亦辰（此二字原倒）陽神，臨亥，亥遙尅丁巳，是甚也，必害主人。又曰：辰陰上神勝日，則主人受後敗。　假令七月甲午日，太一加甲（原訛作“申”），陰得傳送，傳送遥尅甲，是以（原訛作“已”）主人有後敗也。
（按：名義有舛，彼以辰所應之神爲辰之陽神，與世間通行之名不合。然其義不難解）

∴七、行人來不法　　以月將加時，三傳出陽（旁注“天一前”）則來，入陰（旁注“天一後”）不至。前一，始發；前二，半道；前三，近至；前四，入堺内；前五，倚門待矣。又云：天罡加孟，未發；加仲，初發或半道；加季，品（不知何字之訛）今至。云：天罡加子午，庚日至；加丑未，辛日至；加寅申，戊日至；加卯酉，己日至；加辰戌，丙日至；加巳亥，丁日至；若加日辰，待門。又云：徵明加行年上，巳亥日至。神后加年，子午日至。大吉加年，丑未日至。寅加年，寅申日至（寅原訛作刃）。卯加年，道止留。一云：乙日卯酉至。天罡加年，今日至，或辰戌日至。巳加年，巳亥日至。午加年，子午日至。未加年，丑未日至。又云：宜立待。申加年，寅申日至（寅原訛作刃）。從魁加年，卯酉日至。又云：以出時加太歲，魁罡下爲還時；以行日加月建，魁（原訛作“斗”）罡下爲還日；以行月加卯，魁（原訛作“斗”）罡下爲還月；以行歲加卯，魁下爲還歲。望千里，以太歲（原脫“歲”字）上神爲至期。又云：以月建上神爲來期。假令徵明加太歲，以正月爲期；謂功曹加月建，以十月爲期。皆以今日神爲至期。他以之效。又云：百里行人，以太歲上神爲期，假令徵明，則正月至也。百里外行人，正時，傳送下爲期：加太陰，即日至。《神樞》云：三千里行，觀將軍下；千里行，觀太歲下；五百里行，觀月建下；百里行，觀日下；五十里行，觀時下爲期。又云：行年立子上，見大吉，爲未年；未上見功曹，爲正月；寅上見從魁（原訛作“斗”），爲酉日；酉上見天罡，爲辰時。此人未年正月酉日辰時至。他效之。又云：東南行人，以酉爲限，以子上神爲至期；西北行人，以卯爲限，以午上神爲期。愚云：卯爲日門，酉爲月門，子爲陽路，午爲陰路。假令望巳地人，太一加午爲巳日發，加酉爲得限。子上得傳送，當以庚辛申酉日至。他效之。
又云：以四遊神及遊戲神決云。　件二神加孟，未發；加仲，在（原訛作“有”）路；加季，欲至。《神樞》云：用孟，未發；仲（原訛作“中”），在（同上）道；用季，欲至。天地返吟，亦至也。　又云：正日時，今目（疑“見”之訛）天上日辰加孟，未發；加仲，半道；加季，令（疑“合”之訛）今至。日上神用，日内來；辰上用，旬（原訛作“句”）内來；月建上神用，月内來；太歲上神用起，歲内來。將乘王相氣，近者近，遠者遠。乘囚死老氣，差忒，輪延怠，何況遠者。四遊神者：春大吉（旁注：他本作“太一”）（大吉旁又有注云：此方是大神也；太一旁又有注云：此方是遊戲神也），夏神后（旁注：他本作“勝先”），秋徵明（旁注：他本作“從魁”），冬天罡（旁注：他本作“戌”）。右方大神，左遊神也。

∴八、遠行留狀法　　云：若行人有寅地，功曹爲朱雀，則以官符、口舌故未來。望申地人，傳送爲玄武，盜賊亡失故未來也。他效之。

∴九、行人善惡法　　行人年上得陽神吉將并王相氣爲善，非此者爲惡。若欲知死生，常以勝先加酉，天上甲乙加行人年爲死也。　以勝先加酉，魁罡加日辰、人年，十死一生。加他神者，安吉也。又云：行年加孟爲生，加仲發病，加季已死。欲歸來期，加寅申，有長住期。又云：天罡加陰孟，吉；加陰仲季，已死；加陽孟，小有病；加陽仲季，皆病即已死云。

∴十、行成否法　　以月將加時，傳送、從魁、大衝加日辰、人年上，成行；但其神无炁，不行。又云：傳送、從魁、大衝有時前，爲行；有時後，爲不行。又云：日辰皆有天一前，行；有後，必不行。神后加仲（原訛作“中”），行；大吉加仲，不定；徵明加仲，不行而止。又云：日辰上下相尅，用得傳送、天罡，爲行；不相賊，而得天一後神，不行，雖行，中止。又云：辰有時前，成行；有時後，不成行。三傳出陽（旁注：天一前），行；三傳入陰（旁注：在天一後也），不成行。又云：日辰有天一，前後猶豫不定；干吉支傷，成行。又云：神后加仲，行；大吉加仲，猶豫不定；徵明加仲，不行而止。又云：天罡加孟，不行成；加仲，猶豫；加季，爲行成。一云：天罡加季，支干上有氣，必吉；無氣，不吉。又云：以功曹加月建，四季加行年，道中還；四孟加行年，必不行。又云：男以功曹、女以傳送加太歲，行年上見傳送，必行；見功曹，不吉（此二字原誤倒）；見小吉，雖欲行，三日不發便止。又云：以月將加月建，行年上見魁、罡、功曹、傳送，皆行；見太一、徵明，不行。又云：遇返吟爲行，遇伏吟則剛日欲行中止、柔日伏藏不起。或昴星爲用者，柔日伏藏不出，不欲見人。又云：乘天馬，成行。凡天馬者：　午申戌子寅辰午申戌子寅辰　此天馬。乘行年，不行。

∴十一、遠行吉凶法　　常以功曹加月建，勝先下爲死炁，神后下爲生氣，大衝下爲遊煞。占時，死氣加行人年，以此遠行，必發病；生氣，吉，但雖病，差（同“瘥”）；遊煞加日辰、人年，大凶。又云：用起陰神、傳入陰、或終陰神者，行必逢雨；用起陽神、傳出陽、或終陽者，行必逢風。凡都將：甲己日，丑；乙庚日，子；丙辛日，亥；丁壬日，戌；戊癸日，申。件神加日辰、人年，必相盜賊仇怨、爲吏所（原訛作“處”）构。
壬辰旬，酉（按：此四字疑爲衍文）；甲子旬，未；甲戌旬，巳；甲申旬，卯；甲午旬，丑；甲辰旬，亥；甲寅旬，酉。是神加日辰、人年，必逢亡遺、疾病、懸官。加是神，不可遠行，不還家憂也。凡天車：　巳巳巳辰辰辰未未未酉酉酉　主車斷馬傷云。加日辰、人年，出行而車馬被折傷，不吉也哉。
凡鈎鏈：　卯卯卯巳巳巳酉酉酉亥亥亥　加日辰、人年，不遠行者也。
五盜神：　丑寅（原訛作“刃”，以下逕改不贅）卯辰巳午未申酉戌亥子　加日辰、人年，逢盜賊難，必大凶也。
盜神者：　巳巳巳午午午酉酉酉子子子　是神加人年，憂盜賊。
天賊神：　丑戌未丑戌未辰丑未辰丑未　加人年，遇刧盜憂。
刧煞神：　亥申巳寅亥申巳寅亥申巳寅　加年，必被謀，人大凶。
天煞神：　酉巳丑酉巳丑酉巳丑酉巳丑　加，主死喪事，大凶。
天刑（原訛作“形”）神：　寅亥申巳寅亥申巳寅亥申巳　不可遠行，亡者也。
死氣神：　午未申酉戌亥子丑寅卯辰巳　加，主疾病，不吉。
凡發神：　寅寅寅午午午申申申子子子　加日辰、年上，宜行。

∴十二、三人俱吉凶法　　云：以支干決之：　假令干傷己身（旁注他本云：干傷他、支傷己），俱吉；俱傷，大凶。又云：天罡加孟，前人有災（原倒作作災有前人）；加仲，有中人；加季，後人有災也。

∴十三、行失伴侶不知前後法　　以勝先決之云：正時（旁注他本云：以月將加時），勝先在天一前，彼人已在前；勝先在天一後，彼人有伴（原誤倒），在後未發。又云：勝先在天一左，在前；在右，在後。又人來不去告。又云：天罡、從魁、鬼門煞、墓神加時干，在後；加支，在前。干傷，在前；支傷，在後也。
（按：此章諸“在”字，原皆訛作“有”，今逕改不贅）

∴十四、追人及否法　　以勝先決之云：有右，堂後從右追；有左，從左追。必得，必獲之。又云：絳宫，追不及；明堂時，追之及；玉堂時，已遠。干傷，与傳送并，不及；支干俱傷，亦不及；支干俱吉，及；干吉支傷，不及；干傷支吉，及。魁罡加干（原訛倒作“加斗罡干”），不及；加支，必及。天罡、從魁（原訛作“斗”）、鬼門煞、墓神加干，不及；加支，必及得。又云：身自避難奔亡，人追我否？以日辰上神決之　云：日辰上見傳送、從魁、太一，人來追我甚急。又云：魁（原訛作“斗”）罡加干，不及；加支，及，必追之。

∴十五、前道吉凶未知法　　以日辰、人年上神決之云：正時，功曹、傳送、六合、青龍、天一、天后、太陰、太裳臨日辰，爲通，大吉；魁、罡、騰蛇、朱雀、句陳、玄武、白虎、天空臨日辰、人年，不通，凶，必有惡人、口舌、驚恐、亡遺（原訛作“貴”）□凶也。又云：寅卯申吉將爲通（原訛作“道”），寅卯申凶將不通（同上）。

∴十六、水陸二道法　　以支干決之：干爲陸，支爲水。干吉，利陸；支吉，利水。

∴十七、大小二道通法　　以支干決之：干吉，大道通；支吉，小道通（原脫“通”字）。又云：天罡加孟，左道通；加仲季，下道通也。

∴十八、邪道二通不法　　以天罡決之：天罡加孟，左道通；加仲，右道；加季，下道通也。

∴十九、疑三道口法　　以大吉決之：大吉加孟，從左道；加仲，中道；加季，從右道云。

∴廿、疑兩道法　　以天罡決之：　天罡加孟，左道通；加仲季，皆右道。逢溪澗廣長，欲渡。

∴廿一、溪澗渡不（旁注：他本作“度江河水”）法　　以天罡決之：　天罡加孟，右行，水淺通度；加仲季，不通也。支吉，可度。日辰俱吉，可度也。

∴廿二、船來不法　　以支干決之：　干吉，從上來；支吉，下來；支干俱傷，不來云。

∴廿三、船行吉凶法　　以徵明決之：　徵明加孟，將有風；加仲，半江起；加季，可渡也。　又云：以日辰上神決之：大衝加日辰，死，不可度。又云：正時，大衝、天罡加支干決之：大衝加，必遇惡風；神后加之則水動，有溺（原訛作“弱”）死；太一加之，不可渡，必失財物。又云：干傷，可度；支傷，又不可渡。又云：日辰上神吉神，有王相氣，上下相生，可渡；反（原訛作“返”）之則凶，以風波爲敗也。　次以月將加時，天河加地井，渡江海必逢風波，入山林必遇虎狼。　凡卯酉未爲天三河，午巳亥爲地三井。《神樞》云：勝先、六壬、六癸爲地三井。　云：天河臨地井立成法，今載於後：
凡正月：日出、食時、禺中　　二月：日出、雞鳴、食時
三月：日出、雞鳴、禺中　　四月：平旦、食時、夜半
五月：日出、雞鳴、人定　　六月：平旦、黄昏、晡（原訛作“脯”）時
七月：雞鳴、日昳、日入　　八月：晡（同上）時、黄昏、夜半
九月：日昳、日入、人定　　十月：禺中、日昳、日入
十一月：日中、黄昏、晡（同上）時　　十二月：日昳、晡（同上）時、食時
說云：大衝主船車，何以别之？臨水爲用，爲船；臨土爲用，爲車。有（疑“在”之訛）王相，公卿船車，寬且大；有（疑“在”之訛）囚死鄉，故破而小。魁罡臨孟，船頭有脯（旁注：他本作“補”）；加仲，中有脯；加季，後有脯。　凡《神樞》云：天私門二，地禁户四。六合、青龍、太陰、太裳之時，行於万里，不傷兵，不溺水，不染病，不燒火，蒙天地之福者也。所（原訛作“處”）求得，万事大吉也。
天私門二，謂大衝、小吉；地禁户四，謂除、定、危、開也。

∴廿四、船行宿止法　　船行宿止，恐有風波，專以支干決之云：大衝加支干，有風，不可宿止；不加，无風，可宿止。

∴廿五、前船及否法　　云：以功曹決之：正時，功曹加亥，及；加子，半道及；加丑，不及。或云：加日辰，不及，能可尋覓（原訛作“覺”）。

∴廿六、前有船法　　前有（疑脫“船”字），不知誰，以大吉決之：大吉加孟，吏船；加仲，白衣船；加季，惡人船也。

∴廿七、盜賊有无前後法　　正時，大衝、神后、太一加日辰，前有賊（原誤倒作“賊有前”）；加辰，後有（原誤倒）。一云：太一，前有賊（同上）；加辰及人年，盜在後。又云：正時，干加支，前有賊（同上）；支加干，後有賊。又云：歲（原訛作“徵”）子，而小吉爲白虎加之，爲見六害，以此將兵，今日戰必敗。酉戌相害，亥申相害，子未相害，丑午相害，巳寅相害，辰卯相害，是爲六害。又云：用起戰雄，吉；用起戰雌，凶。凡春寅，夏巳，秋申，冬亥，是爲戰雄。春申（原訛作“酉”），夏亥，秋寅，冬巳，是爲戰雌。　又云：辰勝日、神勝將，主勝；日勝辰、將勝神，客健。

∴廿八、賊來否法　　以遊神決之：　常以月合加聞時，若遊神加日辰，賊即日來。又云：遊都加孟仲，不來；加季，來。遊都將軍者：甲己日，丑；乙庚，子；丙辛，寅；丁壬，未（按：當爲“巳”之訛）；戊癸，申也。又云：《金海》云：正二三月，卯；四五六月，巳；七八九月，申；十十一十二月，亥。是神加日辰，則賊來也。又云：天罡加孟，虛；加仲，半道；加季，必定也。又云：傳送加孟，始發；加仲，半道；加季，即至也，定也。

∴廿九、賊去否法　　云：正時，魁（原訛作“斗”）罡加日辰即去，餘神不去。又云：天罡加孟，尚有（按：疑爲“在”之訛）；加仲，欲去；加季，即去。

∴卅一、當敵戰否法　　以句陳決之：　句陳加日，即戰；与刑并，戰。假令甲子日，刑在（原訛作“有”）東方，傳送、從魁爲句陳，臨甲，相尅，是戰。若句陳与魁并，臨甲，相尅，則爲相遇，他刑唯之（按：疑爲“他并准之”之訛）。句陳之陳（按：疑爲“辰”之音訛）上下相尅，則戰；不相尅，不戰。一說云：軍出時，二吉加日辰，兵當解，不戰；他神，皆合。又云：魁（原訛作“斗”。旁注：戌也）加孟，神在内，止；加仲，神在（原誤倒）門；當凶；加季，神在（原訛作“有”）外，宜出戰。又云：玄武加日辰而遥尅時，則戰闘也。

∴卅二、偷盜是非法　　云：以天上丙加所疑之人行年，寅上見虛星（旁注：子也），是人真盜；見參星（旁注：申也），善人也。又云：行年在（原訛作“有”）玄武下，爲盜人。又曰：与玄武比是也，不比則是非也。又云：剛（原訛作“罡”）神男，柔神女。魁加陽，男；加陰辰（原訛作“神”），女。玄武加孟，長；加仲，中；加季，短。加孟遠，加季近。加日男，加辰女云。

∴卅三、盜賊所在法　　視天目所望。　天目者：　春氐，在乙下、卯；夏柳，在丁下、午；秋胃，在辛下、酉；冬女，在癸下、丑。又云：玄武有東，有林中；在南方，有陶冶家；有西方，有金石削磨家；有北方，有水濱家（按：此諸“有”字皆爲“在”之訛）。又云：玄武所（原訛作“處”）喜，陰見大吉，金土相生，爲所（同上）喜。金止宿在西南申地，他效之。

∴卅四、遠近法　　假令甲子日，甲九，子九，亡人遠行九九八十一里，近行二九十八里。以玄武爲數：假令勝先爲玄武加寅，午九，寅七，七九（“七九”原訛作“九九八”）六十三里也。王相爲遠，囚死爲近。又云：正日時，神后爲玄武，加寅，一里；加卯，二里若廿里。陽辰不止，陰辰不起。日比爲用，亡人爲近，不出邑里。昴星爲用，亡人稽留，欲去不得去，欲止不得止。伏吟時，剛（原訛作“罡”）日欲行而中止，柔日伏藏不起。亡人盜賊，邑里不出者也。

∴卅五、追捕（原訛作“補”）亡叛法　　反吟責其衝，謂責玄武衝；伏吟責其比，謂玄武前一辰順，所起謂玄武陰也。一云：起者，直謂用神也。逆責所（原訛作“處”）止，謂玄武所止也。一云：三傳終爲止。又云：玄武所愛（原訛作“受”）爲息止，所（原訛作“處”）畏爲避，相生爲留，相尅爲違。《經》云：閉口閉口，陰在（原訛作“有”）汝後。謂玄武神也。以亡人求男於陰，求女於（“於”字原脫）陽；求女於日辰，求男於月神。所男（按：此二字必有訛，無由校正）婦女，婦女歸夫，天道自然之（“之”下有脫文，無由補足）。假令正月甲子日，時加卯（原倒作“加卯時”），天罡爲玄武加申，爲陰，陽在（原訛作“有”）大吉加巳。女亡責陽，當言西南行至申地；男亡責陰，當南行至巳地也。又云：盜人者起陰，亡人責陽。謂亡人常責玄武所臨，盜者以玄武陰上神爲盜神。假令八月甲子日，天罡加酉爲玄武，陰在（原訛作“有”）徵明，徵明爲盜神。一說云：十月壬子日丑時，神后爲玄武（原訛倒作“爲神后武”）而加亥，從魁爲陰而加申，盜退伏走，陰爲入申地。《神樞》云：德勝刑，追之可得；刑勝德，不可。日上神尅辰上神即得，辰上神尅日上神不得。又云：天一及日上神尅玄武，得；反（原訛作“返”）之，不得。又云：人年上神制玄武或盜神，得；不制，不得。三傳玄武上下相尅，得；不相尅，不得。上尅下，莫（疑爲“難”之壞字）匿藏，可爲易得；下尅上，道中迷，或自還其家。又云：寅午戌，以戌加時；申子辰，以辰加時；亥卯未，以未加時（原脫“未”、“時”二字）；巳酉丑（原誤倒作酉巳丑），以丑加時。魁下求之不得，罡下必擒，万不失一。捕（原訛作“補”）亡人，皆從三姧下追之。絳宫時，太一姧；玉堂時，小吉（旁注他本作“午”）；明堂時，午爲姧（旁注他本作“未”）。視天上三姧，從其掩之位（原訛作“立”）得。又云：追三姧之下可得。又云：陰覆陽，吏（原訛作“支”）見賊，賊不見吏；陽覆陰，賊見吏，吏（此字原脫）不見賊。重陰，吏見賊，賊見；重陽，賊見吏，吏見。賊不見，得賊也。　天獄者：春巳，夏未，秋亥，冬丑。是神一名四獄害，若(?)加亡人年，不得去。　天網者，寅亥申巳寅亥申巳寅亥申巳　是神一名天刑神，是逃亡自得路（原誤倒）者也。

∴卅六、盜物藏處法　　凡神在（原脫）内，男取之，未出，可得；神在門（同上），男女共取之，半可得；神在（同上）外，女取之，已出，不可得。天罡加孟，内人取之，未出，可得；加仲，男女共取之，半可得；加季，外女取之，出畢，不可得。又云：太一加子，女子青色三人共取，藏戌地，難得；加丑，自家婦女青赤色取，藏於子，難得；加寅，男青色取，藏於南方丁（疑爲午或巳之訛）地；加卯，女黑色取，藏於未地，求可得；加辰，男黄色取，藏於丑地，不得；加巳，自家女子（原倒作自女子家）黑色人与他家男子取，藏於寅地井竈中，當得（疑“於”之訛）亥地求之可得；加午，三人共取酉地，又分而量（疑“置”之訛）下地，難得；加未，女与他家男白色共（原誤倒作“共白色”）取，藏於寅地井竈中，當（下有脫文，所脫疑爲“得”字）；加申，男白色取，藏於寅地，難得；加酉，女取，藏於寅地，難得；加戌，男黑色取，藏於午辰地；加亥，女赤色、主人共取而出家内（疑“門”之訛）去也。又云：卯加日辰，盜物在（原訛作“有”，以下逕改不贅）林中；辰加日辰，在墓邊若土中欤；巳加日辰，在陶竈邊；午加日辰，在馬屋若櫪下；未加日辰，在羊欄邊；申加日辰，在近碓邊或碓屋中；酉加日辰，在雞栖（原訛作“柄”）邊；戌加日辰，在釜中或丘墓；亥加日辰，在廁溷邊；子加日辰，在水井；丑加日辰，在牛屋邊；寅加日辰，在近松處。又云：孟加日辰，在屋宅内；仲加日辰，在垣壁邊；季加日辰，在垣外或山野、河傍。一云：盜物藏在王下，賣於市；在相下，往來寄之；在囚死下坐，藏地中埋。物類王相囚死，同占之。

∴卅七、盜物得否法　　以日辰年上神決之：日辰年上神尅玄武所（原訛作“處”）居神及玄武陰上神，得；不制，不得。以玄武陰上神爲盜神，盜神所坐（原訛作“生”）爲藏物處。亥坐（同上）木，藏於林樹或木下，若林裏。又云：三傳、玄武皆相尅，不求自得；有王相氣，上下相尅害（旁注作“生”），雖求不得。盜神与吉將并，難得；与凶將并，可得。又云：天罡加孟，不求自得；加仲，半得；加季，不可得。以玄武所（原訛作“處”）畏爲得期：假令天罡爲玄武，以甲乙日當得。他效之。
又云：以天目、天耳決其期：　天目、天耳者，常以（原脫）徵明爲天目、大吉爲天耳。丑（疑“凡”之訛）所臨辰，必爲見聞之日。徵明、大吉所臨，尋求聞之日也。

∴卅八、失物得否法　　日往尅辰之陽神，所（原訛作“處”）失物不可得；辰之陰神來尅日之陽神，失還得。又云：天一及日辰制失之物類，必得；又制玄武，得也。又云：物類臨南方，物在南方。有□四方，他效之。物類者，視十二神及將所主，自然知之也。

∴卅九、占奴婢逃亡法　　以日爲主人，以辰爲奴婢。日吉辰凶，不得。又奴婢逃亡，當視四獄所加天獄，即得。　春申，夏丑，秋未，冬亥　爲天獄。又云：魁罡加逃亡日者，不求自得云云。

∴卌、六畜逃亡法　　六畜逃亡，歸類而行。天一順治，責騰蛇；逆治，玄武。各視日辰尅騰蛇玄武及物類神，即得；不制，不得；但日辰上神制騰蛇玄武而不制類神者，不得；但制物類神而不尅騰蛇玄武，亦不得。不尋十不疑。又云：天罡加孟，不求自得；加仲，半得；加季，不得。又云：物類神加日辰，還歸其家。有所（原訛作“處”）勝之地，爲放縱；有所畏，爲拘（原訛作“物”）繫。騰蛇与白虎并，在（原訛作“有”）囚死之鄉，必爲死亡。假令亡馬者，視勝先上，將得騰蛇、白虎、句陳，爲死亡；得天一、朱雀，而在（同上）王相之鄉，爲留於官家；得太陰、六合，而在（同上）生產之鄉，爲人藏匿；得玄武、天空，爲數發（疑“散放”之訛），自還來。又云：正日時，天罡加陽孟，不死，自來；加陰季，死，不得。寅亥爲陽孟，戌未爲陰季也。又云：物類去其陰，爲道里遠近數。以其所（原訛作“處”）在之鄉日辰爲得期。

∴卌一、求覓人物法　　以物類神決之：所（原訛作“處”）求物類在（原訛作“有”）日辰陰陽、用傳内，得也；无物類，不得。　物類神者：求田宅，見大吉；求飲食，見小吉；求婦女，見神后、天后；求財，見青龍、六合。　又云：以日爲所求人，以辰爲所求物，必得。又辰上神直尅辰而及日制辰（按：“制辰”二字當衍），亦得也。　若辰制上神及日，則所（原訛作“處”）求物必不得。覓人有无，說云：以所行鄉上神与日比決之。假令甲子，欲南行之午地覓人，午上得寅，比甲，爲有；大衝加（當脫“午”字），不比甲，爲无。又云：論合不論比。假令甲子日，往午地覓人，用起小吉爲有，午与未合（原脫）故也；或小吉加午，亦爲有；若寅戌加午，亦爲有，此三五（疑衍）合故。《神樞》云：日辰在（原訛作“有”）天一下，相見；或日在（同上）天一下，辰魁罡下，亦相見；日辰俱在（同上）魁罡下，道上見之；俱不在魁罡下与天一下，不相見，所（原訛作“處”）求不得。又云：天一加孟，在；加仲，欲出；加季，不在。若天空加日辰，主人出行。又云：頭加足，必相見。戌爲天頭，太一爲地足。
（按：此說似有誤，當言魁爲天頭、巳爲地足）

∴卌二、占天罡法　　天罡加寅，天地開，百事吉；　加卯，天地開格，憂患解，以所行，來不得，亡命得脫；　加辰，伏吟，不可開津，唯利見長吏，亡命吉；　加巳，天地開，无憂患所（原訛作“處”）得，以行百事吉也；　加午，天地初起，縱横百事凶，無處（疑“所”之訛）宜；　加未，天地小通利，所（原訛作“處”）求得，以行嫁娶、入官，百事吉；　加申，天地少迸，不遠行，所（原訛作“處”）求少得，亡命得道；　加酉，天地閉塞，行者倒還，亡者不及，所（原訛作“處”）求不得，百事凶；　加戌，天地反（原訛作“及”）并，好飲主子父（按：此句必多脫訛），亡命不得脫，懸官吉；　加亥，天迫，無路價借，亡命必得；　加子，天地通利，所（原訛作“處”）求得，以行吉；　加丑，大通利，嫁娶入至，遠行二千里大吉，亡命得，吉利。

∴卌三、百物成否法　　以四（脫文，不知當補何字）決之：　正日時，四神加日辰、人年，事成；不加者，不成。　又云：四課陰陽中用起月厭神（按：“月厭神”三字原誤置於句首，不成文，今移正），百事不成。愚云：空亡亦然也。月厭者，戌酉申未午巳辰卯寅丑子亥，十二次。亦名厭煞也。

∴卌四、居宅吉凶法　　《集靈》云：日爲人，辰爲宅。日上神尅辰上神，爲人負宅，宅不安；辰上神尅日上神，爲宅負（此二字原倒）人，宅安隱也。　又云：日爲（此二字原倒）人，時下辰爲宅，時下辰尅日爲不安。日辰俱吉，可居；俱凶，不可居住。時下傷，爲滅口。若家長本命与天一相尅，爲宅不安也。

∴卌五、官爵得否法　　《大橈經》云：以月將加時，驛馬與寅申并見日辰、人年上及三傳中，則得官；不并，則無官。又云：彼人年命及日辰上見驛馬、印綬，或用起，皆得官。印綬者，河魁、太裳是也。又云：三傳及日辰上見青龍、太裳，得官；無者，不得。青龍爲文官，太裳爲武官。又云：彼人行年、太歲上見天吏，得官。申爲天城，寅爲天吏。又云：四時王相神加支干，則得官無疑；不加，則不得。又云：空亡見日辰、年上及三傳中，則所（原訛作“處”）憂不解、所期不合、種作不（“不”下脫一字）、共事不及、居官難住、居宅不安、聞事無實也。凡月行青龍神者：寅卯辰巳午未申酉戌亥子丑，十二次　月行青龍神也。　凡驛馬神者：申巳寅亥申巳寅亥申巳寅亥，十二次。　凡空亡神者（此五字原脫）：甲戌旬，申酉；甲申旬，午未；甲午旬，辰巳；甲辰旬，寅卯；甲寅旬，子丑。

∴卌六、遷官法　　陽歲以大吉、陰歲以小吉加太歲，視日辰……